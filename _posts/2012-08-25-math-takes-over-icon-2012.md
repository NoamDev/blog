---
id: 2153
title: המתמטיקה משתלטת על פסטיבל אייקון!
date: 2012-08-25T23:55:17+00:00
author: gadial
layout: post
guid: http://www.gadial.net/?p=2153
permalink: /2012/08/25/math-takes-over-icon-2012/
categories:
  - כללי
---
והרי הפרסומות: ב-2-4 באוקטובר 2012 ייערך פסטיבל אייקון (אחד משניהם, בכל אופן &#8211; יש איזה שהוא פיצול פוליטי שכמותו לא נראה מאז ליליפוט ובלפוסקו) באשכול פיס תל אביב. [הנה](http://www.iconfestival.org.il/2012/) האתר הראשי של הפסטיבל. ולמה אני מספר לכם על זה? כי השנה יהיו בו כמה וכמה הרצאות שהן מתמטיות למהדרין (או לפחות נשמעות כך על הנייר).

אז הנה הן:

# Inconceivable! תגליות בלתי אפשריות במתמטיקה

יום רביעי, 3/10, 14:00 &#8211; 16:00

<div>
  האם יש משולשים שסכום זוויותיהם שונה מ-180 מעלות? האם יש גדלים שונים של אינסוף? האם יש משטחים עם צד אחד בלבד? האם אפשר לחתוך תפוז לכמה חתיכות ולהרכיב מהן את השמש? ומהו סכום כל המספרים הטבעיים?
</div>

<p dir="RTL">
  התשובות לשאלות הללו הפתיעו מתמטיקאים לכל אורך ההיסטוריה – ויפתיעו גם אתכם. בהרצאה נעסוק בקבוצה של תגליות מפתיעות במתמטיקה, שעשויה להיות זהה לקבוצה שתוארה לעיל, להיחתך איתה באופן לא טריוויאלי, או להיות זרה לה לחלוטין.
</p>

<p dir="RTL">
  <strong>לא נדרש ידע מתמטי מוקדם כדי להבין את ההרצאה או ליהנות ממנה.</strong>
</p>

<p dir="RTL">
   <strong>אלון ניסן-כהן</strong>: סטודנט לתואר שני במתמטיקה עיונית באוניברסיטת תל אביב.
</p>

<h1 dir="RTL">
  איך לאתר את חללית הפולשים ולפצח צפנים
</h1>

יום שלישי, 2/10, 20:00 &#8211; 21:00

מתקפת החייזרים כבר בדרך. חלליות כדור הארץ סורקות את מערכת השמש בחיפוש אחר חללית האם של הפולשים, אך חיפוש בסביבות שבתאי לא מעלה דבר. מה הסיכוי שהחללית בכל זאת מתחבאת שם? את התשובה לאסטרטגיית החיפוש המיטבית מספק דווקא תומאס בייס, כומר אנגלי בן המאה ה-18, שעבודתו תרמה תרומה אדירה לנצחון בעלות הברית על גרמניה הנאצית וליישומים מודרניים נוספים. וגם: כיצד מערער המשפט המתמטי של בייס את הגבולות שבין מדע לאמונה.

<p dir="RTL">
  <strong>ד"ר יוסי לוי</strong>: מתמטיקאי וסטטיסטיקאי, אנתרופולוג חובב וספקן מקצועי. כותב הבלוג "<a href="http://www.sci-princess.info/">נסיכת המדעים</a>".
</p>

<h1 dir="RTL">
  גיאומטריה לא אוקלידית: מלובצ'בסקי ועד קת'ולהו
</h1>

יום שלישי, 2/10, 22:00 &#8211; 23:00

<div>
  "משום דבר יצרתי יקום חדש ומוזר", כך כתב לאביו המתמטיקאי יאנוש בולאי לאחר שהמציא גאומטריה השונה מהגיאומטריה הקלאסית של אוקלידס שמשלה בכיפה כ-2,000 שנים. בהרצאה זו נסקור את הגאומטריות השונות והמפתיעות שזימנה לנו ההיסטוריה החדשה ונבין מדוע גאומטריות לא-אוקלידיות הן אכן עולם חדש ומוזר – כזה שהסעיר לא רק את המתמטיקאים אלא גם את סופרי המדע הבדיוני.
</div>

<p dir="RTL">
  ההרצאה מיועדת לציבור הרחב. לא נדרש ידע קודם במתמטיקה.
</p>

<p dir="RTL">
  <strong>ד"ר גדי אלכסנדרוביץ'</strong>: בוגר תואר שלישי במדעי המחשב מהטכניון וכותב הבלוג המתמטי "<a href="http://www.gadial.net/">לא מדויק</a>".
</p>

<h1 dir="RTL">
  הצופן המדעי – קריפטוגרפיה במדע הבדיוני
</h1>

יום רביעי, 3/10, 12:00 &#8211; 13:00

<div>
  קריפטוגרפיה היא תחום מדעי העוסק בהצפנת מידע ובאבטחתו. אף שמדובר בתחום מרתק שרלוונטי לחיי היומיום של כולנו, מעטים ספרי המדע הבדיוני שבחרו בה כציר מרכזי לעלילה שלהם. שני ספרים מציגים דרכים הפוכות לחלוטין לעסוק בצפנים ובהצפנות: "קריפטונומיקון" של ניל סטיבנסון – שמשמש אות ומופת לכתיבה טובה של מדע בדיוני על קריפטוגרפיה; ו"מבצר דיגיטלי" של דן בראון – שעושה כל טעות אפשרית.
</div>

<p dir="RTL">
  <strong>ד"ר גדי אלכסנדרוביץ'</strong>: בוגר תואר שלישי במדעי המחשב מהטכניון וכותב הבלוג המתמטי "<a href="http://www.gadial.net/">לא מדויק</a>".
</p>

<p dir="RTL">
  כן, כפי שודאי הבנתם, גם פרסומת עצמית זולה מעורבת בעניין. אני מקווה שאחרי הפסטיבל יעלה גם פוסט על גאומטריה לא אוקלידית (נושא שחסר מאוד בבלוג לטעמי, וגם כעת אני בספק אם רמת השליטה שלי בו מספיקה ליותר מאשר הרצאה פופולרית).
</p>

<p dir="RTL">
  ייתכן שפספסתי חלק מההרצאות המתמטיות &#8211; אתם מוזמנים לתקן אותי ואעדכן את הפוסט בהתאם.
</p>