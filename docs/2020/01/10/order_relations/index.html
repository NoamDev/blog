<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>תורת הקבוצות - יחסי סדר | לא מדויק</title>
<meta name="generator" content="Jekyll v3.8.5" />
<meta property="og:title" content="תורת הקבוצות - יחסי סדר" />
<meta property="og:locale" content="en_US" />
<meta name="description" content="לא מדויק - בלוג על מתמטיקה ומדעי המחשב" />
<meta property="og:description" content="לא מדויק - בלוג על מתמטיקה ומדעי המחשב" />
<link rel="canonical" href="http://gadial.net/2020/01/10/order_relations/" />
<meta property="og:url" content="http://gadial.net/2020/01/10/order_relations/" />
<meta property="og:site_name" content="לא מדויק" />
<meta property="og:image" content="http://gadial.net/assets/img/main/default-card.png" />
<meta property="og:type" content="article" />
<meta property="article:published_time" content="2020-01-10T00:00:00+00:00" />
<meta name="twitter:card" content="summary" />
<meta property="twitter:image" content="http://gadial.net/assets/img/main/default-card.png" />
<meta property="twitter:title" content="תורת הקבוצות - יחסי סדר" />
<meta name="twitter:site" content="@" />
<script type="application/ld+json">
{"headline":"תורת הקבוצות - יחסי סדר","dateModified":"2020-01-10T00:00:00+00:00","datePublished":"2020-01-10T00:00:00+00:00","@type":"BlogPosting","mainEntityOfPage":{"@type":"WebPage","@id":"http://gadial.net/2020/01/10/order_relations/"},"url":"http://gadial.net/2020/01/10/order_relations/","image":"http://gadial.net/assets/img/main/default-card.png","description":"לא מדויק - בלוג על מתמטיקה ומדעי המחשב","@context":"https://schema.org"}</script>
<!-- End Jekyll SEO tag -->
<link href="/assets/css/bootstrap.min.css" rel="stylesheet" integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
  <link rel="stylesheet" href="/assets/css/main.css">
  <link rel="shortcut icon" href="/favicon.ico" type="image/x-icon">
  <link rel="icon" href="/favicon.ico" type="image/x-icon"><link type="application/atom+xml" rel="alternate" href="http://gadial.net/feed.xml" title="לא מדויק" /><script>
if(!(window.doNotTrack === "1" || navigator.doNotTrack === "1" || navigator.doNotTrack === "yes" || navigator.msDoNotTrack === "1")) {
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-3924539-2', 'auto');
  ga('send', 'pageview');
}
</script>
  
<script type="text/x-mathjax-config">
    MathJax.Hub.Config({
      tex2jax: {
        inlineMath: [ ['$latex','$'] ],
        processEscapes: true
      },
      TeX: {extensions: ["AMSmath.js","AMSsymbols.js"]},
      "HTML-CSS": { 
        linebreaks: { automatic: true }
      },
      SVG: { 
        linebreaks: { automatic: true } 
      }
    });
  </script>
  <!-- "https://www.gadial.net/wp-includes/js/xypic.js" -->

  <script type="text/javascript" async
    src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML">
  </script>
  
</head>
<body><header>
  <nav class="navbar navbar-expand-md navbar-dark fixed-top bg-dark">
    <a class="navbar-brand" href="/">לא מדויק</a>
    <button class="navbar-toggler" type="button" data-toggle="collapse" data-target="#navbarCollapse" aria-controls="navbarCollapse" aria-expanded="false" aria-label="Toggle navigation">
      <span class="navbar-toggler-icon"></span>
    </button>
    <div class="collapse navbar-collapse" id="navbarCollapse">
      <ul class="navbar-nav mr-auto">
        
            
            <li class="nav-item">
                <a class="nav-link" href="/whats_going_on">מה הולך פה?</a>
            </li>
            
        
            
            <li class="nav-item">
                <a class="nav-link" href="/">דף הבית</a>
            </li>
            
        
            
            <li class="nav-item">
                <a class="nav-link" href="/categories">קטגוריות</a>
            </li>
            
        
            
            <li class="nav-item">
                <a class="nav-link" href="/random">דף אקראי</a>
            </li>
            
        
            
            <li class="nav-item">
                <a class="nav-link" href="/about/">אודות</a>
            </li>
            
        
      </ul>
      <form class="form-inline mt-2 mt-md-0" action="/post_list/" method="get">
        <input class="form-control mr-sm-2" type="text" placeholder="חיפוש" aria-label="חיפוש" name="s">
        <button class="btn btn-outline-success my-2 my-sm-0" type="submit">חיפוש</button>
      </form>
    </div>
  </nav>
</header><main class="page-content" aria-label="Content" role="main">
      <div class="wrapper text-right">
        <article class="post h-entry" itemscope itemtype="http://schema.org/BlogPosting"><div class="PageNavigation">
    
      <a class="prev" href="/2020/01/06/equivalence_relations/">&laquo; תורת הקבוצות - יחסי שקילות</a>
    
    
      <a class="next" href="/2020/01/12/what_are_functions/">תורת הקבוצות - פונקציות &raquo;</a>
    
  </div><header class="post-header">
    <h1 class="post-title p-name" itemprop="name headline">תורת הקבוצות - יחסי סדר</h1>
    <p class="post-meta">
      <time class="dt-published" datetime="2020-01-10T00:00:00+00:00" itemprop="datePublished">Jan 10, 2020
      </time></p>
  </header>

  <div class="post-content e-content" itemprop="articleBody">
    <p><a href="https://gadial.net/2020/01/06/equivalence_relations/">בפוסט הקודם</a> דיברתי על יחסי שקילות והבטחתי שהדבר הבא יהיה לדבר על יחסי סדר. אז בואו נדבר על יחסי סדר.</p>

<p>כזכור, יחס שקילות הוא יחס רפלקסיבי, טרנזיטיבי וסימטרי. <strong>יחס סדר</strong> מתקבל משימור שתי התכונות הראשונות - רפלקסיבי וטרנזיטיבי - אבל משינוי מהותי של תכונת הסימטריה למשהו שכמעט מנוגד לה. בואו נסתכל על הדוגמא הקלאסית: היחס “קטן-שווה”, <span>$latex a\le b$</span>. אחד הדברים הבסיסיים שלומדים על היחס הזה הוא שאם הראינו ש-<span>$latex a\le b$</span> <strong>וגם</strong> הראינו ש-<span>$latex b\le a$</span> אז שני אלו הופכים לשוויון: <span>$latex a=b$</span>. זה מועיל בתיכון, וזה מועיל גם במתמטיקה אוניברסיטאית שבה לא כזה נדיר לראות “שרשרת” של אי שוויונות שהסוף וההתחלה שלה זהות, מה שמוכיח שכל האיברים בשרשרת שווים זה לזה (משהו בסגנון <span>$latex a\le x\le y\le a$</span> שמוכיח ש-<span>$latex a=x=y$</span>). לתכונה הזו קוראים <strong>אנטי-סימטריות</strong>:</p>

<ol> <li><span>$latex R$</span> הוא <strong>אנטי-סימטרי</strong> אם <span>$latex \left(a,b\right)\in R$</span> וגם <span>$latex \left(b,a\right)\in R$</span> גוררים <span>$latex a=b$</span></li>

</ol>

<p>אפשר לחשוב על אנטי-סימטריות בתור “<strong>המקרה היחיד</strong> שבו ייתכן שגם <span>$latex \left(a,b\right)$</span> וגם <span>$latex \left(b,a\right)$</span> ביחס הוא כשהם שווים”. כלומר זו פסילה “כמעט מוחלטת” של האפשרות לסימטריה, אבל כשמשאירים פתח למקרה של שוויון. בגלל שזה קצת מבלבל אני אתאר במפורש שלושה מקרים:</p>

<ol> <li>היחס <span>$latex R$</span> הוא "סתם" לא סימטרי אם <strong>קיים</strong> מקרה כלשהו שבו <span>$latex \left(a,b\right)\in R$</span> אבל <span>$latex \left(b,a\right)\notin R$</span>.</li>


<li>היחס <span>$latex R$</span> הוא <strong>א-סימטרי</strong> ("ההפך מסימטרי" אם תרצו) אם <span>$latex \left(a,b\right)\in R$</span> גורר <strong>תמיד</strong> ש-<span>$latex \left(b,a\right)\notin R$</span>. שימו לב שבפרט נובע מכך שלכל <span>$latex a$</span>, <span>$latex \left(a,a\right)\notin R$</span> (אז <span>$latex R$</span> לא יכול להיות אפילו לא טיפה רפלקסיבי).</li>


<li>היחס <span>$latex R$</span> הוא אנטי-סימטרי אם הוא סוג של פשרה בין הקיצוניות של 2 והפחות-קיצוניות של 1: <strong>כמעט תמיד</strong> <span>$latex \left(a,b\right)\in R$</span> גורר ש-<span>$latex \left(b,a\right)\notin R$</span> אלא אם <span>$latex a=b$</span>.</li>

</ol>

<p>עכשיו משיש לנו את התכונה החדשה הזו, קל להגדיר יחס סדר: <span>$latex R$</span> הוא יחס סדר (ולעתים קרובות אומרים “יחס סדר <strong>חלקי</strong>”) אם הוא רפלקסיבי, אנטי-סימטרי וטרנזיטיבי. נהוג לסמן יחסי סדר ב-<span>$latex \le$</span> וגם אני אעשה את זה, למרות שבמבט ראשון הסימון הזה עשוי לבלבל כי אנחנו רגילים אליו במשמעות של “קטן-שווה” של מספרים ותכף נראה דוגמאות שאינן כאלו.</p>

<p>לפני הדוגמאות, עוד נקודה הגדרתית אחת. חוץ מהיחס “קטן-שווה” שאנחנו מכירים מהמספרים ומסומן ב-<span>$latex \le$</span> אנחנו מכירים גם את היחס <strong>קטן ממש</strong> שמסומן ב-<span>$latex &lt;$</span>. מה הקשר ביניהם? <span>$latex &lt;$</span> בסך הכל אומר “קטן ולא שווה” כלומר <span>$latex a&lt;b$</span> פירושו “<span>$latex a\le b$</span> <strong>וגם</strong> <span>$latex a\ne b$</span>”, ובהתאם <span>$latex a\le b$</span> אומר “או <span>$latex a&lt;b$</span> או <span>$latex a=b$</span>”. כלומר, אם יש לנו את אחד מהיחסים הללו, השני מתקבל ממנו בטבעיות. את <span>$latex &lt;$</span> אפשר לאפיין בתור יחס שהוא טרנזיטיבי וא-רפלקסיבי, כלומר <span>$latex \left(a,a\right)$</span> לא כלול בו <strong>לאף</strong> איבר. מזה גם נובע שהוא לחלוטין לא סימטרי כי אם <span>$latex \left(a,b\right)$</span> ביחס וגם <span>$latex \left(b,a\right)$</span> ביחס אז טרנזיטיביות גוררת ש-<span>$latex \left(a,a\right)$</span> יהיה ביחס.</p>

<p>אם כן, אפשר לנהל את כל הדיון על יחסי סדר גם עבור <span>$latex &lt;$</span> ולא עבור <span>$latex \le$</span> ובהמשך הפוסט זה גם יהיה שימושי לנו, אבל בינתיים אני אדבר על <span>$latex \le$</span> שיותר טבעי לי. בואו נראה דוגמאות!</p>

<p>הדוגמא הראשונה היא היחס “מחלק-את” מעל הטבעיים, שסימנתי בתור <span>$latex a|b$</span>. בואו ניזכר בהגדרה: <span>$latex a|b$</span> אם ורק אם קיים <span>$latex d\in\mathbb{N}$</span> כך ש-<span>$latex a\cdot d=b$</span>. למה זה יחס סדר? ובכן: רפלקסיביות מתקבלת על ידי בחירת <span>$latex d=1$</span>, וטרנזיטיביות מתקבלת מכך שאם <span>$latex a\cdot d_{1}=b$</span> ו-<span>$latex b\cdot d_{2}=c$</span> אז <span>$latex a\cdot\left(d_{1}\cdot d_{2}\right)=c$</span>.</p>

<p>מה עם אנטי-סימטריות? אם <span>$latex a\cdot d_{1}=b$</span> וגם <span>$latex b\cdot d_{2}=a$</span> אז <span>$latex a\cdot\left(d_{1}d_{2}\right)=a$</span>, כלומר <span>$latex d_{1}\cdot d_{2}=1$</span>, ובמספרים טבעיים זה קורה רק אם <span>$latex d_{1}=d_{2}=1$</span>, כלומר <span>$latex a=b$</span>. שימו לב לכך ש<strong>במספרים שלמים זה לא נכון</strong> כי ייתכן ש-<span>$latex d_{1}=d_{2}=-1$</span>. למשל <span>$latex 3|-3$</span>, ולכן יחס החלוקה מעל השלמים הוא לא יחס סדר (יש לתופעה הזו שם - הוא יחס <strong>קדם-סדר</strong> ואפשר להפוך אותו ליחס סדר על קבוצת מנה של השלמים - אבל זה סיפור לפעם אחרת).</p>

<p>הסיבה שיחס החלוקה הוא דוגמא טובה לפתוח איתה את הדיון ביחסי סדר היא שהוא <strong>חלקי</strong>. למשל, עבור <span>$latex 3$</span> ו-<span>$latex 5$</span>, לא מתקיים <span>$latex 3|5$</span> וגם לא מתקיים <span>$latex 5|3$</span>. “אי אפשר להשוות” בין שני האיברים הללו. זה מנוגד לאינטואיציה הרגילה שלנו לפיה <span>$latex \le$</span> הוא יחס שמתקיים בין כל שני מספרים ורק צריך להבין מי אמור להיות בצד ימין ומי אמור להיות בצד שמאל. והנה עוד משהו שמנוגד לאינטואיציה: קחו את 0 ומספר כלשהו <span>$latex a$</span>. אנחנו יודעים ש-<span>$latex a\cdot0=0$</span> תמיד, כלומר <span>$latex a|0$</span> לכל מספר <span>$latex a$</span>. אם לרגע הייתי משתמש בסימון <span>$latex \le$</span> כדי לתאר את יחס החלוקה ולא בסימון <span>$latex |$</span>, מה שהראיתי כרגע היה אומר ש-<span>$latex a\le0$</span> לכל <span>$latex a$</span>, כלומר <span>$latex 0$</span> הוא המספר “הגדול ביותר” על פי היחס הזה (הגדרה פורמלית של איבר מקסימלי שכזה תבוא עוד מעט). מוזר? בהחלט. מה גם שמייד אחרי 0 בא 1 שעבורו מתקיים דווקא ההפך: <span>$latex 1|a$</span> לכל <span>$latex a$</span> ולכן הוא “הקטן ביותר”. המסקנה: אפשר להגדיר על אותה קבוצה הרבה יחסי סדר שונים והם יתנהגו בצורות שונות לגמרי.</p>

<p>אם אנחנו כבר כאן בואו נגדיר את <span>$latex \le$</span> “הרגיל” עבור הטבעיים. ההגדרה שלו תהיה דומה לזו של יחס החלוקה בצורה חשודה: <span>$latex a\le b$</span> אם ורק אם קיים <span>$latex d\in\mathbb{N}$</span> כך ש-<span>$latex a+d=b$</span>. זו אותה הגדרה כמו יחס החלוקה רק עם פעולת החיבור במקום פעולת הכפל. בהתאם, גם ההוכחה שזה יחס סדר היא דומה - עבור רפלקסיביות משתמשים ב-<span>$latex d=0$</span>, טרנזיטיביות תתבסס על <span>$latex a+\left(d_{1}+d_{2}\right)=c$</span> ואילו אנטי-סימטריות תנבע מכך שאם <span>$latex d_{1}+d_{2}=0$</span> בטבעיים אז <span>$latex d_{1}=d_{2}=0$</span> (עבור השלמים ניתן להגדיר את <span>$latex \le$</span> בדיוק באותה צורה; עדיין דורשים ש-<span>$latex d$</span> יהיה טבעי ולא שלם, וזה עובד). אלא שכאן, תמיד מתקיים <span>$latex a\le b$</span> או <span>$latex b\le a$</span>; פשוט מסתכלים על <span>$latex a-b$</span>. אם הוא אי-שלילי, בוחרים <span>$latex d=a-b$</span>. אם הוא שלילי, בוחרים <span>$latex d=b-a$</span>. אי אפשר לעשות תעלול דומה עם חלוקה כי אם <span>$latex \frac{a}{b}$</span> אינו שלם גם <span>$latex \frac{b}{a}$</span> לא יהיה שלם.</p>

<p>אם כן, היחס “קטן-שווה” הרגיל על הטבעיים הוא מה שנקרא <strong>יחס סדר מלא</strong> (או <strong>לינארי</strong>; שמות שונים לאותו דבר בדיוק). פורמלית, יחס סדר <span>$latex \le$</span> הוא מלא אם לכל שני איברים <span>$latex a,b$</span> או ש-<span>$latex a\le b$</span> או ש-<span>$latex b\le a$</span>. אגב, אפשר להגדיר את אותו יחס סדר על הטבעיים בדרך שונה לגמרי אם זוכרים את האופן שבו הגדרתי אותם: כזכור, הרעיון הוא ש-<span>$latex n\triangleq\left\{ 0,1,2,\dots,n-1\right\} $</span>. בצורה הזו הטבעיים הם <strong>קבוצות</strong> ואז אפשר להגדיר <span>$latex a&lt;b$</span> אם ורק אם <span>$latex a\in b$</span>, ואז להגדיר <span>$latex a\le b$</span> אם ורק אם <span>$latex a&lt;b$</span> או <span>$latex a=b$</span>. נחזור לעניין הזה בהמשך כשנדבר על <strong>סודרים</strong>.</p>

<p>בואו נוסיף עוד הגדרות שקשורות ליחסי סדר כי זו הסיבה העיקרית שהזכרתי אותם כאן. בדרך כלל קוראים לזוג <span>$latex \left(P,\le\right)$</span> שכולל קבוצה <span>$latex P$</span> ויחס סדר <span>$latex \le$</span> מעליה בשם “קבוצה סדורה”. בואו ניקח תת-קבוצה <span>$latex A\subseteq P$</span> ונגיד כל מני דברים על איברים גדולים וקטנים ביותר שם.</p>

<p>אני אומר ש-<span>$latex x\in A$</span> הוא <strong>מינימלי</strong> ב-<span>$latex A$</span> אם לא קיים <span>$latex a\in A$</span> ששונה מ-<span>$latex x$</span> כך ש-<span>$latex a\le x$</span>. אני אומר ש-<span>$latex x\in A$</span> הוא <strong>איבר ראשון</strong> ב-<span>$latex A$</span> אם לכל <span>$latex a\in A$</span> מתקיים <span>$latex x\le a$</span>. מה ההבדל בין שתי ההגדרות? הן נשמעות כמעט זהות, והן אכן זהות אם <span>$latex A$</span> היא קבוצה סדורה בסדר מלא. אבל אם <span>$latex A$</span> לא סדורה בסדר מלא בהחלט יכולים להיות איברים מינימליים שאינם ראשונים. למשל, נסתכל על <span>$latex A=\mathbb{N}\backslash\left\{ 0,1\right\} $</span> עם יחס החלוקה (כלומר, הסרנו מ-<span>$latex \mathbb{N}$</span> את האיברים 0,1). גם <span>$latex 3$</span> וגם <span>$latex 5$</span> הם איברים מינימליים - אין אף מספר ב-<span>$latex A$</span> שמחלק אותם. מצד שני, 3 הוא בוודאי לא איבר ראשון ב-<span>$latex A$</span> כי לא מתקיים <span>$latex 3|5$</span>, ואם 3 היה ראשון ב-<span>$latex A$</span> אז היה צריך להתקיים <span>$latex 3|a$</span> <strong>לכל</strong> <span>$latex a\in A$</span>. אם לעומת זאת אני אסתכל על הקבוצה <span>$latex \mathbb{N}$</span> עם יחס החלוקה, אז יש בה איבר ראשון - 1. שימו לב שהוא יחיד; זה לא במקרה. אם בקבוצה <span>$latex A$</span> יש שני איברים ראשונים <span>$latex x,y$</span> אז מהגדרת איבר ראשון מתקיים <span>$latex x\le y$</span> (כשחושבים על <span>$latex x$</span> בתור איבר ראשון ועל <span>$latex y$</span> בתור איזה שהוא איבר של <span>$latex A$</span>) וגם <span>$latex y\le x$</span> (כשמחליפים את התפקידים שלהם) ומאנטי-סימטריות, <span>$latex x=y$</span>.</p>

<p>באופן דומה להגדרות של איבר מינימלי וראשון אפשר להגדיר איבר <strong>מקסימלי</strong> <span>$latex x\in A$</span> ככזה שלא קיים <span>$latex a\in A$</span> ששונה מ-<span>$latex x$</span> כך ש-<span>$latex x\le a$</span>, ואפשר להגדיר <strong>איבר אחרון</strong> ב-<span>$latex A$</span> ככזה שמקיים <span>$latex a\le x$</span> לכל <span>$latex a\in A$</span>. למשל, בקבוצה <span>$latex \mathbb{N}$</span> עם יחס החלוקה 0 הוא <strong>איבר אחרון</strong> (כן, זה קצת מפתיע - אנחנו חושבים על 0 בתור משהו “קטן” אבל הנה, ביחס הסדר הזה הוא הכי “גדול”).</p>

<p>אם <span>$latex A\subseteq P$</span> היא תת-קבוצה של <span>$latex P$</span> אומרים שהיא <strong>חסומה מלעיל</strong> (דרך מתוחכמת לומר “חסומה מלמעלה”) אם קיים <span>$latex b\in P$</span> כך שלכל <span>$latex a\in A$</span> מתקיים <span>$latex a\le b$</span>. <span>$latex b$</span> כזה נקרא <strong>חסם מלעיל</strong> של הקבוצה. בדומה, <span>$latex A$</span> <strong>חסומה מלרע</strong> אם קיים <span>$latex b$</span> כך ש-<span>$latex b\le a$</span> לכל <span>$latex a\in A$</span> ו-<span>$latex b$</span> כזה נקרא <strong>חסם מלרע</strong>. עכשיו אנחנו מגיעים אל ההגדרה האחרונה והחשובה ביותר לענייננו: אם <span>$latex A$</span> היא תת-קבוצה של <span>$latex P$</span>, אפשר להסתכל על קבוצת כל החסמים מלעיל שלה ולשאול: <strong>האם קיים לה איבר מינימלי</strong>? כלומר, האם יש חסם מלמעלה של <span>$latex A$</span> שהוא “הקטן ביותר”? זה לא חייב לקרות. אולי אין ל-<span>$latex A$</span> חסמים מלמעלה בכלל? ואולי אין איבר מינימלי בקבוצת החסמים מלמעלה? אבל למה לדבר באוויר, הנה דוגמא קונקרטית.</p>

<p>ניקח את <span>$latex P$</span> להיות הקבוצה <span>$latex \mathbb{Q}$</span> עם יחס הסדר הרגיל על הרציונליים. בקבוצה הזו אפשר להסתכל על <span>$latex A=\left\{ q\in\mathbb{Q}\ |\ 0\le q\right\} $</span> של כל הרציונליים האי-שליליים. לקבוצה הזו <strong>אין חסם מלעיל</strong> כי לכל מספר רציונלי שתציעו, אפשר למצוא ב-<span>$latex A$</span> מספר רציונלי גדול יותר. אם תרצו להגיד ש”אינסוף הוא חסם מלעיל” אני לא פוסל את זה - אבל “אינסוף” הוא לא איבר של <span>$latex P$</span> ולכן לא רלוונטי לדיון, שעוסק רק בחסמים מלעיל של <span>$latex A$</span> בתוך <span>$latex P$</span>.</p>

<p>הנה קבוצה בעייתית אחרת - <span>$latex A=\left\{ q\in\mathbb{Q}\ |\ q&lt;\sqrt{2}\right\} $</span> שכוללת את כל המספרים הרציונליים שקטנים משורש 2. לקבוצה הזו יש המון חסמים מלעיל - למשל 2 הוא חסם מלעיל. או <span>$latex \frac{3}{2}$</span> (כי <span>$latex \sqrt{2}$</span> הוא בערך <span>$latex 1.41$</span> משהו וזה כל מה שאני זוכר). הבעיה היא שאין חסם מלעיל <strong>מינימלי</strong>. הנה הסבר בנפנוף ידיים למה אין כזה. נסתכל על חסם מלעיל כלשהו לקבוצה הזו, אסמן אותו ב-<span>$latex b$</span> כמו קודם. עכשיו, <span>$latex b\ne\sqrt{2}$</span> כי <a href="https://gadial.net/2008/10/31/irrationality_of_square_roots/">אנחנו יודעים</a> ש-<span>$latex \sqrt{2}$</span> איננו מספר רציונלי. לכן הקטע <span>$latex \left(\sqrt{2},b\right)$</span> הוא לא ריק ואפשר למצוא בתוכו עוד רציונלי כי יש משפט שאומר שבין כל שני מספרים ממשיים אפשר למצוא רציונלי (שימו לב שאני מניח פה ש-<span>$latex \sqrt{2}&lt;b$</span> וזה אכן הכרחי כי אם <span>$latex b&lt;\sqrt{2}$</span> אז אפשר למצוא איבר של <span>$latex A$</span> בתוך <span>$latex \left(b,\sqrt{2}\right)$</span> בסתירה לכך ש-<span>$latex b$</span> חסם מלעיל).</p>

<p>לעומת זאת, הקבוצה <span>$latex A=\left\{ q\in\mathbb{Q}\ |\ q&lt;1\right\} $</span> כן חסומה מלעיל וכן יש איבר מינימלי לקבוצת החסמים מלעיל שלה - פשוט 1. כאן נכנס לפעולה הרעיון של דדקינד: הוא אומר - למה שלא נגדיר את הממשיים בתור קבוצות שכאלו של רציונליים, ש”מתקרבות” לאיזה מספר שאמור להיות החסם מלעיל המינימלי שלהן אבל לא מגיעות עד אליו?</p>

<p>השם שאנחנו נותנים לחסם מלעיל מינימלי הוא <strong>חסם עליון</strong> או בעברית יפה <strong>סופרמום</strong>. בדומה, עבור חסמים מלרע, השם הוא <strong>חסם תחתון</strong> או <strong>אינפימום</strong>. אחת מהתכונות המרכזיות שמאפיינות את המספרים השלמים היא מה שמכונה <strong>אקסיומת החסם העליון</strong>: שלכל קבוצה חסומה קיים סופרמום. המילה “אקסיומה” מטעה כאן את מי שלא רגילים לשימוש שלה במתמטיקה מודרנית; זו לא הנחה שלא מוכיחים, אלא <strong>דרישה</strong> שאנחנו דורשים מכל אובייקט שמתיימר להיות “המספרים הממשיים”. אולי זה נשמע מוזר - מה זאת אומרת, אובייקט ש<strong>מתיימר</strong> להיות הממשיים, אין פשוט “הממשיים” אחד? ובכן, כבר אמרתי שלא: קנטור ודדקינד נתנו שניהם <strong>בניות</strong> של הממשיים שעוברות דרך אובייקטים שונים לגמרי. אבל בשלב הזה אנחנו כבר מתורגלים בבנייה של אובייקטים ולא מוטרדים מכך שיש בניות שונות כל עוד התוצרים הם <strong>איזומורפיים</strong> במובן שמעניין אותנו.</p>

<p>עכשיו, איך דדקינד מגדיר את היצורים שלו? אי אפשר לכתוב משהו כמו <span>$latex \left\{ q\in\mathbb{Q}\ |\ q&lt;\sqrt{2}\right\} $</span>, זו הרי הנחת המבוקש (כרגע <span>$latex \sqrt{2}$</span> הוא ביטוי חסר משמעות עבורנו). אפשר להתחכם ולכתוב <span>$latex \left\{ q\in\mathbb{Q}\ |\ q^{2}&lt;2\right\} $</span> וזה יעבוד, אבל אז איך מבטאים מספרים כמו <span>$latex \pi$</span>? צריך איזו הגדרה כללית יותר. מה שדדקינד מגדיר נקרא <strong>חתך דדקינד</strong> ואפשר לחשוב עליו בתור חלוקה של המספרים הרציונליים לשני קטעים כך שנקודת החיתוך היא בדיוק המספר שאותו מגדירים. בשביל הפורמליזם מספיק לי לתאר רק את אחד מהקטעים.</p>

<p>אז אני מגדיר חתך דדקינד בתור קבוצה <span>$latex A\subseteq\mathbb{Q}$</span> שהיא</p>

<ol> <li>לא ריקה.</li>


<li>לא כל <span>$latex \mathbb{Q}$</span>.</li>


<li>סגורה כלפי מטה, כלומר אם <span>$latex a\in A$</span> ו-<span>$latex b\in\mathbb{Q}$</span> הוא רציונלי כלשהו המקיים <span>$latex b&lt;a$</span> אז <span>$latex b\in A$</span>.</li>


<li>ללא איבר מקסימלי, כלומר אם <span>$latex a\in A$</span> אז קיים <span>$latex b\in A$</span> כך ש-<span>$latex a&lt;b$</span>.</li>

</ol>

<p>קבוצת כל החתכים מכונה עכשיו בשם <span>$latex \mathbb{R}$</span>, והופס - קיבלנו את המספרים הממשיים. האם הקבוצה הזו קיימת בכלל? ובכן, היא תת-קבוצה של <span>$latex 2^{\mathbb{Q}}$</span> ולכן אקסיומת ההפרדה תיתן לנו אותה, בהינתן שאפשר לנסח את ארבע התכונות שלעיל בלוגיקה פורמלית - ואפשר, זה לא קשה. כמעט עשיתי את זה כאן באופן מלא. רק צריך הגדרה ל-<span>$latex &lt;$</span> עבור רציונליים. אם כבר יש לי הגדרה כזו עבור <span>$latex \mathbb{Z}$</span> אפשר להשתמש בה: אינטואיטיבית, <span>$latex \frac{a}{b}&lt;\frac{x}{y}$</span> כאשר המכנים <span>$latex b,y$</span> <strong>חיוביים</strong> אם <span>$latex ay&lt;bx$</span> כי פשוט כופלים את שני אגפים הביטוי ב-<span>$latex by$</span>. אז אפשר להגדיר את היחס בצורה הזו, אבל זה מעלה סכנה לא צפויה - מה שעשינו בפועל הוא להגדיר יחס על קבוצה של מחלקות שקילות <strong>על פי נציגים</strong> של מחלקות השקילות, וכדי שזו תהיה הגדרה תקינה צריך להראות שהיא איננה תלויה בנציגים.</p>

<p>למעשה, ההגדרה <strong>כן</strong> תלויה בנציגים ואמרתי את זה בזריזות: אמרתי שאני אקח שני ייצוגים לשברים שבהם המכנים הם <strong>חיוביים</strong>. זה לא המקרה הכללי. למשל, <span>$latex \frac{1}{2}$</span> ניתן לייצוג גם בתור <span>$latex \frac{-1}{-2}$</span>. ועכשיו, <span>$latex 1\cdot\left(-2\right)&lt;1\cdot\left(-1\cdot\right)$</span> כך שההגדרה של “<span>$latex ay&lt;bx$</span> אומר ש-<span>$latex \frac{a}{b}&lt;\frac{x}{y}$</span>” הייתה נותנת לנו <span>$latex \frac{1}{1}&lt;\frac{-1}{-2}=\frac{1}{2}$</span> אלמלא ההגבלה שנתתי. ההגבלה שלי באה לומר שבואו פשוט נתעלם מחלק מהנציגים - נגדיר את היחס על פי בחירה חצי-קנונית שכזו של נציגים (הייצוג <strong>הכי</strong> קנוני למספר רציונלי הוא זה שבו המכנה חיובי והמונה והמכנה <strong>זרים</strong>, כלומר אין להם מחלק משותף גדול מ-1).</p>

<p>אם כן, זו הייתה עוד המחשה לשדה המוקשים שבו אנחנו הולכים בדרך שלנו להגדרה פורמלית של המתמטיקה. לא לדאוג, אנחנו נעבור אותו - אבל צריך לעשות את זה לאט לאט ובזהירות.</p>

  </div>

  <hr />
  <p>
    נהניתם? התעניינתם? אם תרצו, אתם מוזמנים לתת טיפ:
  </p>
  <a href='https://ko-fi.com/H2H5XFBQ' target='_blank'><img height='36' style='border:0px;height:36px;' src='https://az743702.vo.msecnd.net/cdn/kofi2.png?v=2' border='0' alt='Buy Me a Coffee at ko-fi.com' /></a><div class="PageNavigation">
    
      <a class="prev" href="/2020/01/06/equivalence_relations/">&laquo; תורת הקבוצות - יחסי שקילות</a>
    
    
      <a class="next" href="/2020/01/12/what_are_functions/">תורת הקבוצות - פונקציות &raquo;</a>
    
  </div><div id="disqus_thread"></div>
  <script>
    var disqus_config = function () {
      this.page.url = 'http://gadial.net/2020/01/10/order_relations/';
      this.page.identifier = 'http://gadial.net/2020/01/10/order_relations/';
    };

    (function() {
      var d = document, s = d.createElement('script');

      s.src = 'https://not-precise.disqus.com/embed.js';

      s.setAttribute('data-timestamp', +new Date());
      (d.head || d.body).appendChild(s);
    })();
  </script>
  <noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript><a class="u-url" href="/2020/01/10/order_relations/" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">לא מדויק</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">לא מדויק</li><li><a class="u-email" href="mailto:gadial@gmail.com">gadial@gmail.com</a></li><li>&copy; כל הזכויות שמורות לגדי אלכסנדרוביץ'</li>
        </ul>
      </div>

      <div class="footer-col footer-col-2"><ul class="social-media-list"><li><a href="https://www.facebook.com/%D7%9C%D7%90-%D7%9E%D7%93%D7%95%D7%99%D7%A7-163347110378474"><svg class="svg-icon"><use xlink:href="/assets/minima-social-icons.svg#facebook"></use></svg> <span class="username">לא מדויק</span></a></li><li><a href="/feed.xml"><svg class="svg-icon"><use xlink:href="/assets/minima-social-icons.svg#rss"></use></svg> <span>RSS</span></a></li></ul>
</div>

      <div class="footer-col footer-col-3">
        <p>בלוג על מתמטיקה ומדעי המחשב</p>
      </div>
    </div>

  </div>

</footer>

<script src="https://code.jquery.com/jquery-3.3.1.slim.min.js" integrity="sha384-q8i/X+965DzO0rT7abK41JStQIAqVgRVzpbzo5smXKp4YfRvH+8abtTE1Pi6jizo" crossorigin="anonymous"></script>
<script>window.jQuery || document.write('<script src="assets/js/jquery-slim.min.js"><\/script>')</script><script src="/assets/js/bootstrap.bundle.js"></script><!-- Default Statcounter code for New blog
http://www.gadial.net/ -->
<script type="text/javascript">
  var sc_project=5444342; 
  var sc_invisible=1; 
  var sc_security="4a89cbe4"; 
  </script>
  <script type="text/javascript"
  src="https://www.statcounter.com/counter/counter.js"
  async></script>
  <noscript><div class="statcounter"><a title="Web Analytics"
  href="https://statcounter.com/" target="_blank"><img
  class="statcounter"
  src="https://c.statcounter.com/5444342/0/4a89cbe4/1/"
  alt="Web Analytics"></a></div></noscript>
  <!-- End of Statcounter Code --></body>

</html>
