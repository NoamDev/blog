<!DOCTYPE html>
<html lang="he" dir="rtl"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.6.1 -->
<title>למת הניפוח לשפות רגולריות – גרסה מלאה | לא מדויק</title>
<meta name="generator" content="Jekyll v3.8.5" />
<meta property="og:title" content="למת הניפוח לשפות רגולריות – גרסה מלאה" />
<meta name="author" content="gadial" />
<meta property="og:locale" content="en_US" />
<meta name="description" content="הצגתי כאן בעבר את למת הניפוח לשפות רגולריות, ואני רוצה לחזור עכשיו לנושא ולהציג גרסה נוספת, מוכללת, של הלמה – גרסה שהיא חזקה מספיק כדי לתת לנו תוצאת “אם ורק אם”. כזכור, למת הניפוח נתנה לנו תנאי הכרחי לכך ששפה תהיה רגולרית: דהיינו, אם השפה לא קיימה את הלמה, זו הייתה הוכחה שהשפה אינה רגולרית. הבעיה הייתה שהיו שפות שקיימו את הלמה למרות שהן לא רגולריות. הגרסה שאני אציג עכשיו לא סובלת מהבעיה הזו – שפה היא רגולרית אם ורק אם היא מקיימת את הלמה; אבל כמובן, הניסוח של הלמה מורכב הרבה יותר מאשר קודם, ולכן יהיה יותר קשה להראות ששפה לא מקיימת אותה. העניין שלי בתוצאה הזו, אם כן, הוא יחסית תיאורטי; כדי להראות ששפה היא לא רגולרית עדיין אנסה קודם כל להשתמש בלמה ה”רגילה”. אגב, לי כל זה מזכיר את משפט רייס בחישוביות; גם לו יש גרסה פשוטה שהיא חד כיוונית, וגרסה יותר מעניינת שהיא אם ורק אם." />
<meta property="og:description" content="הצגתי כאן בעבר את למת הניפוח לשפות רגולריות, ואני רוצה לחזור עכשיו לנושא ולהציג גרסה נוספת, מוכללת, של הלמה – גרסה שהיא חזקה מספיק כדי לתת לנו תוצאת “אם ורק אם”. כזכור, למת הניפוח נתנה לנו תנאי הכרחי לכך ששפה תהיה רגולרית: דהיינו, אם השפה לא קיימה את הלמה, זו הייתה הוכחה שהשפה אינה רגולרית. הבעיה הייתה שהיו שפות שקיימו את הלמה למרות שהן לא רגולריות. הגרסה שאני אציג עכשיו לא סובלת מהבעיה הזו – שפה היא רגולרית אם ורק אם היא מקיימת את הלמה; אבל כמובן, הניסוח של הלמה מורכב הרבה יותר מאשר קודם, ולכן יהיה יותר קשה להראות ששפה לא מקיימת אותה. העניין שלי בתוצאה הזו, אם כן, הוא יחסית תיאורטי; כדי להראות ששפה היא לא רגולרית עדיין אנסה קודם כל להשתמש בלמה ה”רגילה”. אגב, לי כל זה מזכיר את משפט רייס בחישוביות; גם לו יש גרסה פשוטה שהיא חד כיוונית, וגרסה יותר מעניינת שהיא אם ורק אם." />
<link rel="canonical" href="http://localhost:4000/blog/2015/05/14/pumping_lemma_full/" />
<meta property="og:url" content="http://localhost:4000/blog/2015/05/14/pumping_lemma_full/" />
<meta property="og:site_name" content="לא מדויק" />
<meta property="og:type" content="article" />
<meta property="article:published_time" content="2015-05-14T14:01:46+03:00" />
<script type="application/ld+json">
{"@type":"BlogPosting","datePublished":"2015-05-14T14:01:46+03:00","mainEntityOfPage":{"@type":"WebPage","@id":"http://localhost:4000/blog/2015/05/14/pumping_lemma_full/"},"url":"http://localhost:4000/blog/2015/05/14/pumping_lemma_full/","author":{"@type":"Person","name":"gadial"},"description":"הצגתי כאן בעבר את למת הניפוח לשפות רגולריות, ואני רוצה לחזור עכשיו לנושא ולהציג גרסה נוספת, מוכללת, של הלמה – גרסה שהיא חזקה מספיק כדי לתת לנו תוצאת “אם ורק אם”. כזכור, למת הניפוח נתנה לנו תנאי הכרחי לכך ששפה תהיה רגולרית: דהיינו, אם השפה לא קיימה את הלמה, זו הייתה הוכחה שהשפה אינה רגולרית. הבעיה הייתה שהיו שפות שקיימו את הלמה למרות שהן לא רגולריות. הגרסה שאני אציג עכשיו לא סובלת מהבעיה הזו – שפה היא רגולרית אם ורק אם היא מקיימת את הלמה; אבל כמובן, הניסוח של הלמה מורכב הרבה יותר מאשר קודם, ולכן יהיה יותר קשה להראות ששפה לא מקיימת אותה. העניין שלי בתוצאה הזו, אם כן, הוא יחסית תיאורטי; כדי להראות ששפה היא לא רגולרית עדיין אנסה קודם כל להשתמש בלמה ה”רגילה”. אגב, לי כל זה מזכיר את משפט רייס בחישוביות; גם לו יש גרסה פשוטה שהיא חד כיוונית, וגרסה יותר מעניינת שהיא אם ורק אם.","headline":"למת הניפוח לשפות רגולריות – גרסה מלאה","dateModified":"2015-05-14T14:01:46+03:00","@context":"https://schema.org"}</script>
<!-- End Jekyll SEO tag -->
<link rel="stylesheet" href="/blog/assets/main.css"><link type="application/atom+xml" rel="alternate" href="http://localhost:4000/blog/feed.xml" title="לא מדויק" /><script type="text/x-mathjax-config">
    MathJax.Hub.Config({
      tex2jax: {
        inlineMath: [ ['$latex','$'], ["\\(","\\)"] ],
        processEscapes: true
      },
       TeX: {extensions: ["AMSmath.js","AMSsymbols.js","https://www.gadial.net/wp-includes/js/xypic.js"]}
    });
  </script>
</head>
<body><header class="site-header" role="banner">

  <div class="wrapper"><a class="site-title" rel="author" href="/blog/">לא מדויק</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/blog/about/">About</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">למת הניפוח לשפות רגולריות &amp;#8211; גרסה מלאה</h1>
    <p class="post-meta">
      <time class="dt-published" datetime="2015-05-14T14:01:46+03:00" itemprop="datePublished">May 14, 2015
      </time>• <span itemprop="author" itemscope itemtype="http://schema.org/Person"><span class="p-author h-card" itemprop="name">gadial</span></span></p>
  </header>

  <div class="post-content e-content" itemprop="articleBody">
    <p>הצגתי כאן בעבר את ל<a href="http://www.gadial.net/2015/02/03/pumping_lemma_regular_languages/">מת הניפוח לשפות רגולריות</a>, ואני רוצה לחזור עכשיו לנושא ולהציג גרסה נוספת, מוכללת, של הלמה – גרסה שהיא חזקה מספיק כדי לתת לנו תוצאת “אם ורק אם”. כזכור, למת הניפוח נתנה לנו תנאי <strong>הכרחי</strong> לכך ששפה תהיה רגולרית: דהיינו, אם השפה לא קיימה את הלמה, זו הייתה הוכחה שהשפה אינה רגולרית. הבעיה הייתה שהיו שפות שקיימו את הלמה למרות שהן לא רגולריות. הגרסה שאני אציג עכשיו לא סובלת מהבעיה הזו – שפה היא רגולרית אם ורק אם היא מקיימת את הלמה; אבל כמובן, הניסוח של הלמה מורכב הרבה יותר מאשר קודם, ולכן יהיה יותר קשה להראות ששפה לא מקיימת אותה. העניין שלי בתוצאה הזו, אם כן, הוא יחסית תיאורטי; כדי להראות ששפה היא לא רגולרית עדיין אנסה קודם כל להשתמש בלמה ה”רגילה”. אגב, לי כל זה מזכיר את <strong>משפט רייס</strong> בחישוביות; גם לו יש <a href="http://www.gadial.net/2007/10/09/rice_theorem/">גרסה פשוטה</a> שהיא חד כיוונית, ו<a href="http://www.gadial.net/2011/05/18/rice_theorem_full_version/">גרסה יותר מעניינת</a> שהיא אם ורק אם.</p>

<p>הפוסט הזה, מן הסתם, מניח שאתם כבר מכירים את למת הניפוח, ולכן אצלול ישר לעומק הסיפור. אם אתם מאבדים אותי, נסו לקרוא שוב את הפוסט הקודם.</p>

<table>
  <tbody>
    <tr>
      <td>הניסוח הכללי של הלמה לא קל לעיכול, אז בואו ניזכר לרגע מה קרה בניסוח הפשוט ואיך הגענו אליו. $latex L$ מקיימת את הלמה אם קיים מספר טבעי $latex n$ כך שכל מילה $latex z\in L$ המקיימת $latex \left</td>
      <td>z\right</td>
      <td>\ge n$ ניתנת לפירוק $latex z=uvw$ כך ש-$latex \left</td>
      <td>uv\right</td>
      <td>\le n$ ו-$latex \left</td>
      <td>v\right</td>
      <td>\ge1$ ו-$latex uv^{i}w\in L$ לכל $latex i\ge0$. למה זה עובד? כי לוקחים את $latex n$ להיות מספר המצבים באוטומט עבור $latex L$ ומסתכלים על ריצה שמקבלת את $latex z$. כבר אחרי $latex n$ הצעדים הראשונים של הריצה יהיה מצב שחוזר על עצמו; מסמנים ב-$latex u$ את מה שקראנו עד להגעה הראשונה למצב, ב-$latex v$ את מה שקראנו כדי לעבור מהמצב אל עצמו, וב-$latex w$ את יתר המילה. התנאי של ה-$latex \left</td>
      <td>uv\right</td>
      <td>\le n$ נובע מכך שההגעה השניה שלנו למצב הזה היא במסגרת $latex n$ הצעדים הראשונים.</td>
    </tr>
  </tbody>
</table>

<p>אם כן, הרכיב המרכזי בהוכחה הוא העניין הזה של “ביצעת יותר מ-$latex n$ צעדים? קבל מעגל!”. הנקודה החשובה היא שזה בכלל <strong>לא חשוב</strong> מתי הצעדים הללו מתבצעים – בהתחלה, באמצע, בסוף, עם פער ביניהם, בלי פער ביניהם – אם ניקח את ריצת האוטומט על מילה, ו”נעצור כדי להציץ” את הריצה $latex n+1$ פעמים, אז יהיו שתי הצצות כאלו לפחות שיראו שהאוטומט באותו מצב בדיוק (ב-$latex n$ צעדים יש $latex n+1$ “הצצות”: המצב בהתחלה והמצב אחרי כל צעד). אם זיהינו שתי הצצות שבהן האוטומט היה באותו מצב בדיוק, אז אפשר לקחת את <strong>כל הריצה בין שתיהן</strong> (לא רק את ההצצות בין שתיהן; את כל הריצה) ולשכפל אותה $latex i$ פעמים.</p>

<table>
  <tbody>
    <tr>
      <td>אז הנה ניסוח כללי יותר מאשר קודם: אם $latex L$ רגולרית אז קיים $latex n$ כך שלכל $latex z\in L$ ולכל פירוק $latex z=uv_{1}v_{2}\dots v_{n}w$ שלה כך ש-$latex \left</td>
      <td>v_{i}\right</td>
      <td>\ge1$ לכל $latex 1\le i\le n$, קיימים זוג אינדקסים $latex 0\le k_{1}&lt;k_{2}\le n$ כך ש-$latex uv_{1}\dots\left(v_{k_{1}+1}\dots v_{k_{2}}\right)^{i}\dots v_{n}w\in L$ לכל $latex i\ge0$. זו בבירור הכללה של הלמה הרגילה: אם אני בוחר $latex u=\varepsilon$ ו-$latex v_{i}=z_{i}$ (כלומר, ה-$latex v$-ים הם בדיוק $latex n$ האותיות הראשונות ב-$latex z$) אני אקבל את הלמה הרגילה (כאשר מי שאני קורא לו $latex v$ בלמה הרגילה יהיו האותיות $latex z_{k_{1}}\dots z_{k_{2}}$).</td>
    </tr>
  </tbody>
</table>

<p>הניסוח הזה הוא <strong>עדיין</strong> לא אם ורק אם. כדי לקבל משהו שהוא אם ורק אם, צריך להוסיף עוד דבר אחד: במקום לדבר רק על המילים ב-$latex z$, צריך לדבר על <strong>כל</strong> המילים, כולל כאלו שאינן בשפה. הנה הניסוח הכללי ביותר, שהוא אם-ורק-אם:</p>

<table>
  <tbody>
    <tr>
      <td>אם $latex L$ רגולרית אז קיים $latex n$ כך שלכל $latex z$ ולכל פירוק $latex z=uv_{1}v_{2}\dots v_{n}w$ שלה כך ש-$latex \left</td>
      <td>v_{i}\right</td>
      <td>\ge1$ לכל $latex 1\le i\le n$, קיימים זוג אינדקסים $latex 0\le k_{1}&lt;k_{2}\le n$ כך שלכל $latex i\ge0$ מתקיים ש- $latex z\in L\iff uv_{1}\dots\left(v_{k_{1}+1}\dots v_{k_{2}}\right)^{i}\dots v_{n}w\in L$.</td>
    </tr>
  </tbody>
</table>

<p>במילים אחרות, עבור הפירוק הנתון, או ש<strong>כל</strong> הניפוחים שלו יהיו ב-$latex L$, או שאף אחד מהם לא יהיה ב-$latex L$. זה לא כל כך מפתיע שאם $latex L$ רגולרית אז התכונה הזו מתקיימת: זכרו מה ניפוח עושה בפועל – הוא לוקח ריצה קיימת של אוטומט, ומשנה את מספר הפעמים שבהן אנחנו רצים על מקטע <strong>מיותר</strong> של הריצה – כזה שבתחילתו ובסופו אנחנו בדיוק באותו מצב, ולכן בין אם נשמוט אותו לגמרי ובין אם נחזור עליו אינספור פעמים – הריצה עצמה תישאר אותו דבר. המצב הסופי שנגיע אליו יהיה אותו דבר – או שהוא יהיה תמיד מקבל, או שהוא יהיה תמיד לא מקבל (אני מניח, כמובן, שהאוטומט שלנו דטרמיניסטי).</p>

<p>מה שמעניין הוא שהתנאי הזה הוא גם <strong>מספיק</strong>, כלומר שאם הוא מתקיים, אז $latex L$ רגולרית. ולמעשה, אפילו אפשר להחליש אותו קצת ולהתייחס רק למקרה שבו $latex i=0$. כלומר, הנה המשפט שאני רוצה להוכיח:</p>

<table>
  <tbody>
    <tr>
      <td>בהינתן שפה $latex L$, אם קיים $latex n$ כך שלכל $latex z$ ולכל פירוק $latex z=uv_{1}v_{2}\dots v_{n}w$ שלה כך ש-$latex \left</td>
      <td>v_{i}\right</td>
      <td>\ge1$ לכל $latex 1\le i\le n$, קיימים זוג אינדקסים $latex 0\le k_{1}&lt;k_{2}\le n$ כך שמתקיים $latex z\in L\iff uv_{1}\dots v_{k_{1}}v_{k2+1}\dots v_{n}w\in L$, אז $latex L$ רגולרית.</td>
    </tr>
  </tbody>
</table>

<p>כאן $latex uv_{1}\dots v_{k_{1}}v_{k2+1}\dots v_{n}w$ זו פשוט דרך קומפקטית לכתוב $latex uv_{1}\dots\left(v_{k_{1}+1}\dots v_{k_{2}}\right)^{0}\dots v_{n}w$.</p>

<p>מעכשיו אקרא לדבר הזה “<strong>התכונה</strong>”. שימו לב שהתכונה הזו תלויה בפרמטר שמאפיין אותה – $latex n$. מכאן ואילך גם הוא יהיה קבוע.</p>

<table>
  <tbody>
    <tr>
      <td>למה שהתכונה הזו תהיה שקולה לכך ששפה היא רגולרית? איך בכלל אפשר להראות שהשפה היא רגולרית? נבנה לה אוטומט? ובכן, לא. בואו ניזכר בקריטריון נטול אוטומטים לכך ששפה היא רגולרית: אם משפט מייהיל-נרוד חל עליה. כלומר, אם יש ליחס השקילות $latex R_{L}$ רק מספר סופי של מחלקות שקילות, או באופן שקול – אם קיים רק מספר סופי של שפות מהצורה $latex u^{-1}L$ (כזכור, $latex u^{-1}L\triangleq\left{ v\in\Sigma^{*}\</td>
      <td>\ uv\in L\right} $ ).</td>
    </tr>
  </tbody>
</table>

<p>מה שהתכונה של למת הניפוח נותנת לנו הוא עוד משהו שהוא מעין-סופי שכזה. בניסוח מילולי התכונה אומרת “לכל מילה מאורך גדול מ-$latex n$ אפשר למצוא מילה קצרה יותר כך ששתיהן ביחד ב-$latex L$ או לא ב-$latex L$”. אם חוזרים על התהליך הזה מספיק פעמים מגיעים אל מילה מאורך לכל היותר $latex n$ שגורלה זהה לגורל המילה המקורית שהתחלנו ממנה. זה אומר שהשפה $latex L$ שלנו מאופיינת במובן מסויים על פי המילים עד גודל $latex n$ ששייכות אליה. אם נצליח להוכיח ששתי שפות <strong>שונות</strong> $latex L_{1},L_{2}$ ששתיהן מקיימות את התכונה עבור אותו קבוע $latex n$ לא יכולות להיות מאופיינות על ידי אותה קבוצה של מילים-עד-גודל $latex n$, נלמד מזה משהו מעניין מאוד: שיש רק מספר <strong>סופי</strong> של שפות שמקיימות את התכונה עבור $latex n$ (אגב, אני מזהיר מראש שאני משקר כדי לתת לכם אינטואיציה: אלו לא “מילים-עד-גודל $latex n$” אלא “מילים-עד-גודל $latex N$ שהוא מספר שונה לגמרי ועוד נבין בהמשך איך מגיעים אליו אבל סבלנות חברים”).</p>

<p>זה מתווה לנו את האסטרטגיה להוכחה: השלב הראשון, הקל, יהיה להוכיח שאם $latex L$ מקיימת את התכונה עבור הקבוע $latex n$, אז גם $latex u^{-1}L$ מקיימת את התכונה עבור אותו קבוע $latex n$. השלב השני, הקשה יותר, יהיה להוכיח את מה שדיברתי עליו בפסקה הקודמת. אחרי שנסיים את שני השלבים הללו, משפט מייהיל-נרוד מסיים את העבודה: יש רק מספר סופי של שפות שמקיימות את התכונה עבור $latex n$, וכל $latex u^{-1}L$ מקיימת את התכונה עבור $latex n$, אז יש רק מספר סופי של שפות מהצורה $latex u^{-1}L$.</p>

<p>נתחיל עם השלב הקל. אנחנו מניחים ש-$latex L$ מקיימת את התכונה עבור $latex n$. בואו ניקח $latex u\in\Sigma^{*}$ כלשהו ונוכיח שגם $latex u^{-1}L$ מקיימת את התכונה. כלומר, ניקח $latex z\in u^{-1}L$ ופירוק $latex z=xv_{1}v_{2}\dots v_{n}y$ של $latex z$. מה שאנחנו צריכים לעשות הוא למצוא זוג אינדקסים כך שאפשר להשמיט את ה-$latex v$-ים שביניהם ולקבל מילה ששקולה ל-$latex z$ מבחינת שייכות ל-$latex u^{-1}L$.</p>

<p>כעת, מכיוון ש-$latex z\in u^{-1}L$, נובע מכך ש-$latex uz\in L$. אז אפשר להשתמש בתכונה על $latex uz$: ניקח את הפירוק $latex z=uxv_{1}\dots v_{n}y$ ונמצא שני אינדקסים <strong>עבורו</strong>. שימו לב כמה העסק פשוט – את ה-$latex u$ שבתחילת המילה אנחנו דוחפים לאיזור של ה”לא מעניין, אין צורך למחוק מכאן דברים”, והכל ממשיך כרגיל. אנחנו מקבלים שקיימים $latex k_{1},k_{2}$ כך ש-$latex uz\in L\iff uxv_{1}\dots v_{k_{1}}v_{k2+1}\dots v_{n}y\in L$; המסקנה המיידית היא ש-$latex z\in u^{-1}L\iff xv_{1}\dots v_{k_{1}}v_{k2+1}\dots v_{n}y\in u^{-1}L$, וזה מה שרצינו להראות. אז זה היה קל.</p>

<p>בואו נעבור לחלק הקשה. בשביל החלק הקשה, אני הולך לשלוף שפן מהכובע: <strong>משפט רמזי</strong>. <a href="http://www.gadial.net/2011/08/03/ramsey_theorem/">יש לי פוסט בנושא</a>, אבל הנה הרעיון הבסיסי, בכמה ניסוחים, עבור מי שלא מכיר חלק מהטרמינולוגיות:</p>

<p>לכל זוג מספרים $latex r,s$ טבעיים קיים מספר $latex R\left(r,s\right)$ כך שבכל קבוצה עם לפחות $latex R\left(r,s\right)$ אנשים שכל זוג מביניהם הם או אויבים או חברים, קיימת קבוצה מגודל $latex r$ שכולם בה חברים, או קבוצה מגודל $latex s$ שכולם בה אויבים.</p>

<p>לכל זוג מספרים $latex r,s$ טבעיים קיים מספר $latex R\left(r,s\right)$ כך שבכל גרף מלא עם לפחות $latex R\left(r,s\right)$ שקשתותיו צבועות באדום או כחול, קיימת קבוצה של $latex r$ צמתים שכל הקשתות ביניהם אדומות, או $latex s$ צמתים שכל הקשתות ביניהם כחולות.</p>

<p>לכל זוג מספרים $latex r,s$ טבעיים קיים מספר $latex R\left(r,s\right)$ כך שבכל גרף עם לפחות $latex R\left(r,s\right)$ קודקודים קיים קליק מגודל $latex r$ או קבוצה בלתי תלויה מגודל $latex s$. זה הניסוח שבו אני אשתמש בהמשך, ואני מקווה שהוא ברור עכשיו (קליק היא קבוצה של צמתים כך שבין כל זוג מביניהם קיימת קשת; קבוצה בלתי תלויה היא קבוצת צמתים כך שלכל זוג מביניהם אין קשת).</p>

<p>יופי, איך זה קשור בכלל?</p>

<p>בואו ניקח את $latex N=R\left(n+1,n+1\right)$. אני רוצה לטעון שאם יש לי שתי שפות $latex L_{1},L_{2}$, כך ש:</p>

<ol>
  <li>$latex L_{1},L_{2}$ מקיימות את התכונה עבור $latex n$.</li>
  <li>
    <table>
      <tbody>
        <tr>
          <td>$latex L_{1},L_{2}$ מסכימות על כל המילים עד גודל $latex N-1$, דהיינו $latex \left{ w\in L_{1}\</td>
          <td>\ \left</td>
          <td>w\right</td>
          <td>\le N-1\right} =\left{ w\in L_{2}\</td>
          <td>\ \left</td>
          <td>w\right</td>
          <td>\le N-1\right} $.</td>
        </tr>
      </tbody>
    </table>
  </li>
</ol>

<p>אז מתקיים $latex L_{1}=L_{2}$. זה מסיים את ההוכחה, כי יש רק מספר סופי של קבוצות מילים עד גודל $latex N-1$ (יש בדיוק $latex 2^{N-1}$ כאלו).</p>

<table>
  <tbody>
    <tr>
      <td>כלומר, אנחנו רוצים להוכיח ש-$latex w\in L_{1}\iff w\in L_{2}$ לכל $latex w\in\Sigma^{*}$. ההוכחה תהיה באינדוקציה על האורך של $latex w$. הבסיס נתון לנו, עד $latex \left</td>
      <td>w\right</td>
      <td>=N-1$. לכן אפשר להניח ש-$latex \left</td>
      <td>w\right</td>
      <td>\ge N$. בואו נסמן את $latex N-1$ האותיות הראשונות של $latex w$ במפורש: $latex w=a_{1}a_{2}\dots a_{N-1}w^{\prime}$. עכשיו אפשר להגדיר את הגרף שעליו נפעיל את משפט רמזי שלנו. הצמתים יהיו פשוט המספרים $latex V=\left{ 0,2,\dots,N-1\right} $ (ולכן הגרף גדול מספיק כדי שנוכל להפעיל עליו את משפט רמזי). הקשתות יהיו בין זוגות אינדקסים שעבורם התכונה של $latex n$ מתקיימת ביחס ל-$latex L_{1}$, כלומר</td>
    </tr>
  </tbody>
</table>

<table>
  <tbody>
    <tr>
      <td>$latex E=\left{ \left(i,j\right)\</td>
      <td>\ 0\le i&lt;j\le N-1,\ a_{1}a_{2}\dots a_{i}a_{j+1}\dots a_{N-1}w^{\prime}\in L_{1}\right} $</td>
    </tr>
  </tbody>
</table>

<p>קרוב לודאי שאתם מרגישים שיש פה חוסר סימטריה מוזר – השתמשתי ב-$latex L_{1}$, אבל מה עם $latex L_{2}$? ובכן, שימו לב שהייתי יכול באותה מידה בדיוק להשתמש ב-$latex L_{2}$ ולקבל את אותה $latex E$, <strong>בזכות הנחת האינדוקציה</strong> (כי אנחנו כבר משוכנעים ש-$latex L_{1},L_{2}$ זהות על כל מילה ארוכה פחות מ-$latex w$).</p>

<p>עכשיו אפשר להשתמש במשפט רמזי. נקבל שקיימת קבוצה $latex U$ של $latex n+1$ מספרים $latex F=\left{ i_{0},i_{1},\dots,i_{n}\right} $, כך שכל זוג מספרים מהקבוצה שייך ל-$latex E$, או שכל זוג מספרים מהקבוצה לא שייך ל-$latex E$.</p>

<p>כעת סוף סוף אפשר להשתמש בנתון הנוסף שלנו, לפיו $latex L_{1},L_{2}$ מקיימות את התכונה עבור $latex n$. אנחנו רוצים להשתמש בתכונה עבור $latex w$, כמובן, אבל בשביל זה אנחנו קודם כל צריכים להציג פירוק של $latex w$: הפירוק יתבסס על קבוצת האינדקסים שמשפט רמזי נתן לנו. נגדיר $latex w=xv_{1}v_{2}\dots v_{n}y$ כך ש-$latex v_{1}=a_{i_{0}}\dots a_{i_{1}}$ ו-$latex v_{2}=a_{i_{1}}\dots a_{i_{2}}$ וכן הלאה עד $latex v_{n}=a_{i_{n-1}}\dots a_{i_{n}}$.</p>

<p>עכשיו צריך להבדיל בין שני המקרים של משפט רמזי.</p>

<p>במקרה הראשון, שבו כל זוג איברים מ-$latex U$ מחוברים בקשת, אנחנו יודעים שלכל $latex i&lt;j$ כך ש-$latex i,j\in U$ נקבל ש-$latex xv_{1}v_{2}\dots v_{i}\dots v_{j+1}\dots v_{n}\in L_{1}$ וגם $latex xv_{1}v_{2}\dots v_{i}\dots v_{j+1}\dots v_{n}\in L_{2}$. זו בעצם דרך “לסדר” את התכונה – התכונה הרי אומרת רק ש<strong>קיימים</strong> זוג אינדקסים שעבורם אנחנו מקבלים מילה שגורלה זהה לזה של $latex w$. עכשיו אנחנו אומרים שהמשחק הזה מכור מראש – לכל זוג אינדקסים שנבחר, התוצאה תהיה תמיד זהה – שייכות לשפה. רואים איך זה מסיים?</p>

<p>עדיין, בואו נכתוב את זה באופן מפורש. מכיוון ש-$latex L_{1}$ מקיימת את התכונה, קיימים $latex k_{1},k_{2}$ כך ש-$latex w\in L_{1}\iff xv_{1}\dots v_{k_{1}}\dots v_{k_{2}+1}\dots v_{n}\in L_{1}$. מכיוון שאגף ימין מתקיים, אנחנו מקבלים ש-$latex w\in L_{1}$. באותו אופן בדיוק, מכיוון ש-$latex L_{2}$ מקיימת את התכונה, קיימים $latex t_{1},t_{2}$ (אולי <strong>שונים</strong> מ-$latex k_{1},k_{2}$ – כל הפואנטה היא שזה לא משנה, בשביל זה היינו צריכים את רמזי) כך ש-$latex w\in L_{2}\iff xv_{1}\dots v_{t_{1}}\dots v_{t_{2}+1}\dots v_{n}\in L_{2}$, וקיבלנו שגם $latex w\in L_{2}$. המקרה השני של משפט רמזי הוא אותו הדבר, רק שנקבל הפעם ש-$latex w\notin L_{1}$ וגם $latex w\notin L_{2}$. סך הכל קיבלנו את מה שרצינו: $latex w\in L_{1}\iff w\in L_{2}$. זה מסיים את ההוכחה.</p>

<p>לא מגניב? מגניב. שימושי? שאלה טובה. רוצים להציע בתגובות שפות שקשה להוכיח שהן רגולריות אלא אם משתמשים בלמה הזו?</p>

  </div>

  <hr />
  <p>
    נהניתם? התעניינתם? אם תרצו, אתם מוזמנים לתת טיפ:
  </p>
  <a href='https://ko-fi.com/H2H5XFBQ' target='_blank'><img height='36' style='border:0px;height:36px;' src='https://az743702.vo.msecnd.net/cdn/kofi2.png?v=2' border='0' alt='Buy Me a Coffee at ko-fi.com' /></a><a class="u-url" href="/blog/2015/05/14/pumping_lemma_full/" hidden></a>
</article>

      </div>
    </main><footer class="site-footer h-card">
  <data class="u-url" href="/blog/"></data>

  <div class="wrapper">

    <h2 class="footer-heading">לא מדויק</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">לא מדויק</li><li><a class="u-email" href="mailto:gadial@gmail.com">gadial@gmail.com</a></li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/gadial"><svg class="svg-icon"><use xlink:href="/blog/assets/minima-social-icons.svg#github"></use></svg> <span class="username">gadial</span></a></li><li><a href="https://www.twitter.com/gadialeks"><svg class="svg-icon"><use xlink:href="/blog/assets/minima-social-icons.svg#twitter"></use></svg> <span class="username">gadialeks</span></a></li></ul>
</div>

      <div class="footer-col footer-col-3">
        <p>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.</p>
      </div>
    </div>

  </div>

</footer>
</body>

</html>
